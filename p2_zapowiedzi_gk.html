<HTML>
<HEAD><TITLE>Zapowiedź gry Polanie II z Gier Komputerowych</TITLE>
<meta charset="UTF-8">
<STYLE type="text/css">
<!--
.text     { font-family:verdana; font-size:10px; color:#000000; font-weight:normal }
.active   { font-family:verdana; font-size:10px; color:#FFFFFF; font-weight:bold }
TD	  { font-family:verdana; font-size:10px; color:#000000; font-weight:normal; text-align:justify }
A	  { font-family:verdana; font-size:10px; color:#5B3123; font-weight:bold; text-decoration:none }
A:Visited { font-family:verdana; font-size:10px; color:#72402E; font-weight:bold; text-decoration:none }
A:Hover   { font-family:verdana; font-size:10px; color:#FFFFFF; font-weight:bold; text-decoration:none }
-->
</STYLE>
</HEAD>
<BODY BACKGROUND="files/grafika/tlo_light.jpg" BGPROPERTIES="fixed">

<CENTER>
  <A HREF="p2_zapowiedzi.html" TARGET="strona"><B>CD-ACTION #1</B></A> |
  <A HREF="p2_zapowiedzi_cda.html" TARGET="strona"><B>CD-ACTION #2</B></A> |
  <FONT CLASS="active">GRY KOMPUTEROWE</FONT> |
  <A HREF="p2_zapowiedzi_ksgry.html" TARGET="strona"><B>KŚ GRY</B></A>

<BR><BR>

<TABLE BORDER="0" WIDTH="95%" CELLPADDING="1">
 <TR>
  <TD WIDTH="100%">


<CENTER>Zapowiedź ta pochodzi z czasopisma GRY KOMPUTEROWE, numeru 02/03.</CENTER>

<P><HR WIDTH="80%" ALIGN="center"><BR>
 
<CENTER><B>Polanie II</B></CENTER><BR><BR>




&nbsp &nbsp &nbsp Zawsze "Gry Komputerowe" kibicują polskim produkcjom. Jednak w przypadku gry "Polanie II" zastanawialiśmy się czy w gatunku strategii czasu rzeczywistego, gdzie jest tak duża konkurencja, ta rodzima gra ma jakąkolwiek szansę, aby zaistnieć. Szczególnie jeśli porównać ją do takich pozycji, jak: "Warcraft III", czy "Settlers IV". Na szczęście program "Polanie II", który jest wprawdzie jeszcze w fazie produkcji, wypada już całkiem obiecująco. Oferuje nie tylko stojącą na bardzo wysokim poziomie, ładną oprawę graficzną, ale przede wszystkim zawiera jakże ciekawe pomysły, nieobecne w zachodnich produkcjach. No i nie można nie wspomnieć o swojskiej, słowiańskiej otoczce, gdzie krówki nazywają się Mućka czy Krasula, a postaci noszą imiona Dobromir czy Janko. W wersji beta, którą testowaliśmy można było pograć w trzy tryby: kampanii, potyczki i multiplayer. O ile pierwsza część była raczej klasycznym RTSem, tak tu widać wyraźne zmiany, szczególnie w trybie kampanii. Okazuje się, że pierwsza godzina z grą zamienia się w prawdziwego (no, troszkę uproszczonego) RPG, gdzie sterujemy jedną postacią, zabijamy przeciwników, zbieramy doświadczenie i awansujemy o kolejne poziomy. To nie wszystko, musimy rozmawiać z postaciami, wykonywać dla nich zadania, za co dostajemy kolejne, potrzebne nam przedmioty, a to cały czas posuwa fabułę naprzód. W testowanej wersji były tylko trzy misje, natomiast pełna gra oferować ma ich aż dwadzieścia podzielonych na trzy kampanie. Autorzy zapowiadają też nowy, wieloosobowy tryb przygodowy (RPG), co na pewno wydłuży zabawę. Kiedy będziemy chcieli po prostu pokierować losami całej wioski, budując ją od podstaw, będziemy mogli sprawdzić się na jednej z dwudziestu map zaprojektowanych do trybu Potyczka. Możemy w nim ustawić wiele parametrów rozgrywki, jak cel misji, początkowa ilość surowca (którym, jakby ktoś nie wiedział, jest mleko), liczba przeciwników i poziom ich trudności, a także kilka mniej istotnych parametrów. Trochę zastrzeżeń mamy do struktury rozwoju budowanej wioski, bo nie każdy domyśli się, że trzeba wyhodować więcej krów, aby móc zbudować lepsze budynki. Zresztą, naszym zdaniem, autorzy zapędzili się trochę w rpg'owych elementach, gdyż nawet krowy awansują o kolejne poziomy i zwiększa im się poziom doświadczenia... Od żucia trawy... Fajnie pomyślano niektóre jednostki, jak choćby teściowe, których zadaniem jest zajmować wrogie budynki i poganiać wałkiem drwali, budujących zagrody (pracują wtedy dwa razy szybciej!). Liczba jednostek i budowli nie jest oszałamiająca (po około 8), ale to w zasadzie wystarczy do komfortowej zabawy.<BR><BR>
&nbsp &nbsp &nbsp Jeśli przyjrzymy się graficznej stronie gry, to trzeba przyznać, że autorzy naprawdę się postarali. Grafika jest ładna, szczegółowa i utrzymuje klimat. Bardzo ładnie wygląda woda i lasy, ale nawet na mocnym sprzęcie, efekty te powodują lekkie przycięcia grafiki. Jeśli już przy wymaganiach jesteśmy, to miejmy nadzieję, że do premiery autorzy obniżą je trochę. Co prawda minimum nie jest niczym zaskakującym, natomiast te optymalne, oscylują wokół procesora 1,8 GHz, karty GF4 lub Radeon9700 i 512 MB RAM! To, że autorzy i testujący gry redaktorzy dysponują takim sprzętem, jeszcze nie oznacza, że gracze muszą płacić duże pieniądze za rozbudowę swojego sprzętu. Dobrze, koniec narzekania. Jak na razie "Polanie II", to naprawdę fajnie zapowiadająca się gierka, która powinna zapewnić sporo godzin dobrej zabawy. Na tym etapie produkcji nie jest pozbawiona wad, ale ma naprawdę duży potencjał, który z pewnością jeszcze się rozwini. A znając tendencję firmy TopWare do niskich cen, będzie też posiadała świetny współczynnik jakości do ceny. Czekamy z niecierpliwością na pełną wersję.<BR><BR>



<P ALIGN="right">GRY &nbsp &nbsp &nbsp &nbsp &nbsp </P>

<HR WIDTH="30%" ALIGN="center"><BR>
	

DANE TECHNICZNE:

DANE TECHNICZNE<BR><BR>

<B>Premiera:</B> I kwartał 2003<BR>
<B>Cena:</B> Nieznana zł<BR>
<B>Wersja językowa:</B> Polska<BR>
<B>Wydawca:</B> TopWare<BR>
<B>Dystrybucja PL:</B> TopWare<BR>
<B>Internet:</B> polanie2.topware.pl<BR>
<B>Wymagania:</B> PIII 600 MHz, 128 MB RAM, Karta graficzna 16 MB<BR><BR><BR>

<CENTER>
(C) Gry Komputerowe. Wszelkie prawa zastrzeżone. Publikacja za wiedzą i zgodą redakcji.<BR>
</TD>
</TR>
</TABLE>
</CENTER>

</HTML>