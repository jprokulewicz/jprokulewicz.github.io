<HTML>
<HEAD><TITLE>Recenzja gry Polanie z CD-ACTION</TITLE>
<meta charset="UTF-8">
<STYLE type="text/css">
<!--
.text     { font-family:verdana; font-size:10px; color:#000000; font-weight:normal }
.active   { font-family:verdana; font-size:10px; color:#FFFFFF; font-weight:bold }
TD	  { font-family:verdana; font-size:10px; color:#000000; font-weight:normal; text-align:justify }
A	  { font-family:verdana; font-size:10px; color:#5B3123; font-weight:bold; text-decoration:none }
A:Visited { font-family:verdana; font-size:10px; color:#72402E; font-weight:bold; text-decoration:none }
A:Hover   { font-family:verdana; font-size:10px; color:#FFFFFF; font-weight:bold; text-decoration:none }
-->
</STYLE>
</HEAD>
<BODY BACKGROUND="files/grafika/tlo_light.jpg" BGPROPERTIES="fixed">

<CENTER>
  <A HREF="polanie_recenzje_moja.html" TARGET="strona">MOJA</A> |
  <FONT CLASS="active">CD-ACTION</FONT> |
  <A HREF="polanie_recenzje_gmb.html" TARGET="strona"><B>GAMBLER</B></A> |
  <A HREF="polanie_recenzje_pcwk.html" TARGET="strona"><B>PCWK</B></A> |
  <A HREF="polanie_recenzje_ss.html" TARGET="strona">SECRET SERVICE</A> |
  <A HREF="polanie_recenzje_ts.html" TARGET="strona">TOP SECRET</A>
<BR><BR>

<TABLE BORDER="0" WIDTH="95%" CELLPADDING="1">
 <TR>
  <TD WIDTH="100%">


<CENTER>Recenzja ta pochodzi z czasopisma <A HREF="http://www.cdaction.com.pl" TARGET="_top">CD-ACTION</A>, numeru 2/96 (2).</CENTER>

<P><HR WIDTH="80%" ALIGN="center"><BR>
 
<CENTER><B>"Warcraft nad Wisłą"</B></CENTER><BR>

&nbsp &nbsp &nbsp Niewiele rzeczy na świecie potrafi tak "pochłonąć" człowieka jak dobra gra strategiczna. Widziałem już wielokrotnie osobników z obłędem w oczach, wpatrujących się w ekran monitora, na którym poruszają się maleńkie sylwetki (wykonujące z pozoru chaotyczne ruchy), nie reagujących na żadne sygnały z zewnątrz, nawet komunikat meteorologiczny. Ba..., sam byłem jednym z nich - czasem walczyłem o dominację nad odległą planetą (Dune II), czasem przenosiłem się w zamierzchłą przeszłość Ziemi (Cyvilization), innym razem dokonywałem eksploracji świata legend (Warcraft).

<P><HR WIDTH="30%" ALIGN="center"><BR>

&nbsp &nbsp &nbsp W każdym z tych światów czułem się nieco wyobcowany, odmienny język, nieznana sceneria, odniesienia kulturowe nie do końca czytelne dla chłopaka znad Odry. Myślałem, że już zawsze będę skazany na towarzystwo stworów z mitologii germańskiej. A jednak tak się nie stało, pojawiła się bowiem gra strategiczna oparta na rodzimej historii i legendach - Polanie. Będąc z natury sceptykiem, pomyślałem: na pewno "kaszana" i pomyliłem się po raz wtóry. Gra nasuwa uzasadnione skojarzenia z Warcraftem, ale wzbogacona została o wiele oryginalnych elementów i przede wszystkim osadzona w tradycji słowiańskiej. Bohater - książe Mirko po powrocie z wojennej wyprawy, zastaje rodzinną wioskę w opłakanym stanie. Bydło wybite, mieszkańcy wybici, mleko wypite, wokół same ruiny i zgliszcza. Zwykły człowiek załamałby ręce i poszukałby mocnej gałęzi aby zawiesić na niej swój nieszczęsny los, jednak nie Mirko, który na czele grupki wiernych wojów postanowił przepędzić wrogów i odbudować świetność osady i całego księstwa. W tym miejscu zaczyna się Twoja misja, polegająca na mądrym i sprawnym zarządzaniu posiadanymi zasobami, czyli:<BR>
1. Siłą ludzka - drwale, łucznicy, rycerze, czarownicy i inni. Kierujesz nimi przy pomocy myszki, lewym przyciskiem wybirajżac delikewnta, zaś prawym wskazując mu cel wędrówki, obiekt ataku lub plac budowy. Każda postać posiada indywidualne cechy i umiejętności, na przykład łucznicy są niezbyt wytrzymali na atak, lecz potrafią razić przeciwnika ze znacznej odległości, zaś drwale oprócz walki potrafią ścinać uschnięte drzewa i stawiać budowle.<BR>
2. Krowami - jak wiadomo potrafią one przetwarzać niejadalną trawę w jak najbardziej jadalne mleko, będące podstawą ekonomii Polan.<BR><BR>

<CENTER><I>
"Odwieczny bór otacza ze wszech<BR>
stron ziemie Twe. Posępne zastępy<BR>
iglastych wartowników od zawsze<BR>
ochraniały lud Twój od napadów.<BR>
Ale teraz wszystko się zmieniło.<BR>
Nieprzebyte leśne ostępy stanowią<BR>
przeszkodę na Twej drodze. Niech<BR>
święty ogień oczyści trakt, po którym<BR>
przejdą woje, niech topory pójdą w ruch,<BR>
by otworzyć przejście ku przeznaczeniu."<P>
</I></CENTER>

Właśnie mlekiem (musisz zgromadzić odpowiedni zapas tego produktu) będziesz płacił za wybudowanie nowego budynku, wyszkolenie wojownika czy wyhodowanie krowy. Dlatego pierwszą inwestycją powinno być wyhodowanie dwóch krów (w jednej oborze mogą przebywać tylko trzy zwierzęta).<BR>
3. Nieruchomościami - w wiosce znajduje się główny budynek z charakterystyczną wieżą, w którym możesz dokonać wyboru budowli do wybudowania, między innymi obór (tutaj hodujesz krowy i zbierasz mleko) i chat (tutaj szkolisz wojów. Pamiętaj, że budynek musi stać w sąsiedztwie drogi (je również budujesz w budynku głównym) oraz, że nie wystarczy rozpocząć budowy - trzeba wysłać do niej przynajmniej jednego drwala.<BR>
&nbsp &nbsp &nbsp Ważnym składnikiem rozgrywki jest oczywiście walka. Musisz bronić sowjej wioski i swoich krów, lecz także (w niektóryczh etapach) atakować i zdobywać ziemie sąsiadów. W tym celu musisz szkolić wojowników i opracować dobrą taktykę, zarówno obronną jak i zaczepną. Gra jest bardzo starannie opracowana pod względem graficznym i muzycznym (niezła muzyka w tle, rewelacyjnie digitalizowane odłosy) i mocno rozbudowana (sześć dyskietek instalacyjnych, wkrótce poszerzona edycja CD). Mam nadzieję, że znajdzie szerokie grono miłośników, bo naprawdę na to zasługuje, a przede wszystkim Ty zasługujesz na nią.<P>

<P ALIGN="right">JANEK &nbsp &nbsp &nbsp &nbsp &nbsp </P>

<HR WIDTH="30%" ALIGN="center"><BR>
	
DANE TECHNICZNE<BR>
<B>Nazwa gry:</B> Polanie<BR>
<B>Producent:</B> User<BR>
<B>Dystrybutor:</B> USER (012)668854<BR>
<B>Minimalna konfiguracja:</B> 386 DX, 4MB RAM, VGA, Mysz<BR>
<B>Cena:</B> 49zł<BR>
</TD>
</TR>
</TABLE>
</CENTER>

</HTML>