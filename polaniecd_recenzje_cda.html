<HTML>
<HEAD><TITLE>Recenzja gry Polanie z TOP SECRET</TITLE>
<meta charset="UTF-8">
<STYLE type="text/css">
<!--
.text     { font-family:verdana; font-size:10px; color:#000000; font-weight:normal }
.active   { font-family:verdana; font-size:10px; color:#FFFFFF; font-weight:bold }
TD	  { font-family:verdana; font-size:10px; color:#000000; font-weight:normal; text-align:justify }
A	  { font-family:verdana; font-size:10px; color:#5B3123; font-weight:bold; text-decoration:none }
A:Visited { font-family:verdana; font-size:10px; color:#72402E; font-weight:bold; text-decoration:none }
A:Hover   { font-family:verdana; font-size:10px; color:#FFFFFF; font-weight:bold; text-decoration:none }
-->
</STYLE>
</HEAD>
<BODY BACKGROUND="files/grafika/tlo_light.jpg" BGPROPERTIES="fixed">

<CENTER>
  <FONT CLASS="active"><B>CD-ACTION</B></FONT> |
  <A HREF="polaniecd_recenzje_gam.html" TARGET="strona"><B>GAMBLER</B></A> |
  <A HREF="polaniecd_recenzje_gk.html" TARGET="strona"><B>GRY KOMPUTEROWE</B></A> |
  <A HREF="polaniecd_recenzje_sgk.html" TARGET="strona"><B>ŚWIAT GIER KOMPUTEROWYCH</B></A>
<BR><BR>

<TABLE BORDER="0" WIDTH="95%" CELLPADDING="1">
 <TR>
  <TD ALIGN="left" WIDTH="100%">
<FONT CLASS="text">
<CENTER>Recenzja ta pochodzi z czasopisma <A HREF="http://www.cdaction.com.pl" TARGET="_top">CD-ACTION</A>, numeru 4/97(11).</CENTER>

<P><HR WIDTH="80%" ALIGN="center"><BR>

<CENTER><B>"Polanie CD"</B></CENTER><BR>

&nbsp &nbsp &nbsp  Jedną z pierwszych polskich gier zbliżających się poziomem do proukcji zachodnich byli niewątpliwie Polanie - strategia czasu rzzeczywistego wzorowana na legendarnym Warcrafcie. To prawda, że w owym czasie był już na rynku Warcraft II z o niebo lepszą grafiką, lecz nie ukrywajmy, że nieco inne kryteria stawiamy przed programem polskim, a inne przed wytworem  giganta zachodniego rynku. Po premierze (ponad rok temu), Polanie dostępni byli wyłącznie na dyskietkach, co niewątliwie wymuszało pewne ograniczenia ilości dostępnych misji, animacji, muzyki. Niedawno ukazała się wersja CD i wspomniane ograniczenia przestały być istotne.<P>

<P><HR WIDTH="30%" ALIGN="center"><BR>

&nbsp &nbsp &nbsp Co zatem znajdziemy na krążku z nowymi Polanami? Znacznie więcej animowanych sekwencji wprowadzających do poszczególnych misji, bardzo udaną ścieżkę audio (szesnaście zróżnicowanych pod względem stylistycznym utworów znakomicie ilustrujących klimat wczesnośredniowiecznej Polski), nieco nowych postaci (podobno większość bohaterów została wyposażona w elementy sztucznej inteligencji - w trakcie swego żywota zdobywają doświadczenie owocujące zwiększeniem wartości bojowej - szczególnie ma to znaczenie w przypadku rycerza i kusznika), poprawiony dźwięk oraz przede wszystkim wiele nowych misji i scenariuszy. Właśnie ostatni z wymienionych czynników stanowi najistotniejszy argument przemawiający za kupnem kompaktowej edycji Polan. Pierwszy scenariusz - "Powrót Mirka" - został przeniesiony z poprzedniego wydania i składa się z dwudzistu pięciu misji wprowadzających w tajniki słowiańskiej strategii. Jeżeli pokonasz wszystkie, będziesz gotowy do kolejnych wyzwań jakie przygotowali tym razem autorzy gry. Pięć dodatkowych scenariuszy (po kilka misji w każdym) charakteryzuje się znacznym stopniem trudności i już na pierwszych etapach nawet wytrawni stratedzy mogą mieć pewne problemy, nic dziwnego, wszak dokonujemy w nich już nie podboju pojedynczego księstwa, lecz całego kontynentu - innymi słowy odmieniamy bieg historii, budując słowiańskie imperium równie potężne jak cesarstwo rzymskie czy państwo germańskie. Mamy tutaj do czynienia z podobną sytuacją jak w wypadku Warcrtaft II Expansion Set (pakiet rozszerzający podstawową wersję Warcraft II), w którym również pierwsze misje stawiały przed graczem wysoki próg. Jeżeli już mowa o Warcraft II, to oczywiście Polanie nie mogą konkurować z tym produktem jako całość, jednak jest co najmniej jeden punkt, w którym go przebijają: możemy grupować nieograniczoną liczbę jednostek (nawet jeżeli jest ograniczona, to do tak wysokiej wartości, że nie byłem w stanie tego sprawdzić). Jak już wspomniałem, pojawiły się także nowe postacie, a niektóre z dotychczas istniejących otrzymały nowe cechy. W niektórych misjach będziesz miał okazję popisać się umiejętnościami treserskimi, oswajając niedźwiedzie, które mogą stać się jednym z najsilniejszych elementów Twojej armii. Obłaskawieniem dzikich bestii zajmuje się pastuszek, który dodatkowo specjalizuje się w dywersyjnym zawłaszczaniu stąd bydła sąsiadów. Istnieje także inny, równie atrakcyjny, sposób pozyskiwania niedźwiedzich sojuszników - magiczne miejsce, w którym dowolna postać może przekształcić się w brunatnego siłacza. Sprawdza się stare, ludowe porzekadło: pijmy piwo, jedzmy śledzie, będziem silni jak niedźwiedzie. Kilka takich rodzynków z pewnością podnosi atrakcyjność rozgrywki, tym bardziej że niektóre misje są tak pomyślane, by opanowanie nowych elementów stanowiło warunek konieczny ich ukończenia. Niestety - to chyba największy mankament Polan CD - nie została w istotny sposób poprawiona grafika, nadal wyświetlana jest w rozdzielczości VGA, co potężnie trąci myszką. Sądzę, że gdyby także na tym polu poczynić postępy, Polanie mogliby osiągnąć zupełnie przyzwoity światowy poziom, a na razie - cóż, polecam miłośnikom rodzimej historii, którzy ukończyli poprzednie misje i wciąż czują niedosyt. Dodatkowe scenariusze mogą dostarczyć wiele godzin świetnej choć trudnej zabawy. Mam nadzieję, że  ewolucja programu będzie trwała nadal i wkrótce  pojawią się Polanie SVGA, Polanie Internet Connection oraz Polanie 3D. Pomysł jest tego wart!<BR>

<P ALIGN="right">Chufu &nbsp &nbsp &nbsp &nbsp &nbsp </P>

<HR WIDTH="30%" ALIGN="center"><BR>

DANE TECHNICZNE<BR>
<B>Producent:</B> Drahma<BR>
<B>Dystrybutor:</B> User, tel. (012) 565053 w.109<BR>
<B>Minimalna konfiguracja:</B> 486, 8 MB RAM, DOS, VGA, CD-ROM x2<BR>
<B>Karta Muzyczna:</B> Sondblaster 8, 16, Awe 32<BR>
<B>Cena:</B> 75,00 zł<BR>
</TD>
</TR>
</TABLE>
</CENTER>
</FONT>
</HTML>