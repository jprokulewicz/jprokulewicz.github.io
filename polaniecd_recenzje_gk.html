<HTML>
<HEAD><TITLE>Recenzja gry Polanie z TOP SECRET</TITLE>
<meta charset="UTF-8">
<STYLE type="text/css">
<!--
.text     { font-family:verdana; font-size:10px; color:#000000; font-weight:normal }
.active   { font-family:verdana; font-size:10px; color:#FFFFFF; font-weight:bold }
TD	  { font-family:verdana; font-size:10px; color:#000000; font-weight:normal; text-align:justify }
A	  { font-family:verdana; font-size:10px; color:#5B3123; font-weight:bold; text-decoration:none }
A:Visited { font-family:verdana; font-size:10px; color:#72402E; font-weight:bold; text-decoration:none }
A:Hover   { font-family:verdana; font-size:10px; color:#FFFFFF; font-weight:bold; text-decoration:none }
-->
</STYLE>
</HEAD>
<BODY BACKGROUND="files/grafika/tlo_light.jpg" BGPROPERTIES="fixed">

<CENTER>
  <A HREF="polaniecd_recenzje_cda.html" TARGET="strona"><B>CD-ACTION</B></A> |
  <A HREF="polaniecd_recenzje_gam.html" TARGET="strona"><B>GAMBLER</B></A> |
  <FONT CLASS="active"><B>GRY KOMPUTEROWE</B></FONT> |
  <A HREF="polaniecd_recenzje_sgk.html" TARGET="strona"><B>ŚWIAT GIER KOMPUTEROWYCH</B></A>
<BR><BR>

<TABLE BORDER="0" WIDTH="95%" CELLPADDING="1">
 <TR>
  <TD ALIGN="left" WIDTH="100%">
<FONT CLASS="text">
<CENTER>Recenzja ta pochodzi z czasopisma GRY KOMPUTEROWE, numeru 2/97.</CENTER>

<P><HR WIDTH="80%" ALIGN="center"><BR>

<CENTER><B>"Polanie CD"</B></CENTER><BR>

&nbsp &nbsp &nbsp Kilka miesięcy minęło od premiery polskiej strategii "Polanie". Dziś dostępna jest już nowa wersja, wzbogacona i bezsprzecznie lepsza.

<P><HR WIDTH="30%" ALIGN="center"><BR>

&nbsp &nbsp &nbsp Producent tej pozycji, firma User, przez ostatni okres nie zasypiał gruszek w popiele. Choć pierwsza część "Polan" przyniosła spory sukces, programiści wzięli się żwawo do roboty i stworzyli coś nowego oraz znacznie lepszego. "Polanie CD" powstawali przy udziale wszystkich graczy, to znaczy, że sugestie i prośby były rozpoatrywane, zaś najciekawsze pomysły starano się zrealizować. Zacznijmy od tego, że zwiększyła się liczba misji, mamy teraz do dyspozycji dwa razy więcej scenariuszy niż miało to miejsce w pierwowzorze. Etapy podzielone zostały na kampanie o dźwięcznych nazwach: Powrót Mirka (notabene jest to zestaw wszystkich misji z pierwszej części "Polan"), Przyjaciele, Porwanie, Wojna Magów, Wschodnia Pożoga, Południe w Ogniu. Trzeba przyznać, że tytuły są naprawdę interesujące, a proszę mi wierzyć, sama rozgrywka jeszcze bardziej. Nowy zestaw zadań stawia przed graczem prawdziwe wyzwanie. Teraz jest o wiele trudniej, choćby z racji tego, że znacznie poprawiono komputerową inteligencję. Misję nie są sztampowe, wymagają sporo umiejętności nabytych wcześniej w pokrewnych tytułach: "Dune II" czy "Warcraft". Musimy więc eskortować jakąś ważną osobistość, wytłuc w pięn wszystkich ukrywających się wrogów, poprowadzić naszego bohatera (kogoś na kształt Soni z "Red Alerta") do sławy i chwał. Oczywiście nie zabraknie także typowych misji, gdzie przydadzą się nauki zdobyte w niedzielnymwydaniu programu Tydzień (to ten dla rolników, jakby ktoś nie wiedział), w których to należy wybudować wioskę, hodować krowy itd. Wspominałem już o znacznej poprawie sztucznej inteligencji komputera.Kiedyś kluczem do zwycięstwa było wybudowanie palisady. Otaczaliśmy murem kawałek terenu, zaś wróg stał pod płotem i gapił siębezczynnie. Teraz już tak nie będzie, z prawdziwą, z prawdziwą determinacją żołnierze nieprzyjaciela przełażą przez ogrodzenie (to znaczy niszczą je) i bezpardonowo napadają na nasz dobytek, gwałcąć krowy i uprowadzając kobiety (lub odwrotnie, sam już nie wiem). Niestety, większym zmianom nie uległa grafika, postarano się raczej o pewne zabiegi kosmetyczne. Nadal pozostał niezbyt rewelacyjny widoczek VGA, no ale może przy "Polanach 3" pojawi się coraz powszechniejsza podwyższona rozdzielczość. Jeżeli chodzi o jednostki, to dodane zostały trzy nowe postacie: pastuszek opiekujący się krowami i uprowadzający je od wroga (naprawdę szybki i sprytny drań), kusznik - świetny w działaniach zaczepnych na większą odległość i mag - nieokiełznany mistrz czarnej i białej magii. Razem z innym dostępnym inwentarzem, wymienione postacie mogą się stać żelazną podporą naszej armii. Rozgrywka stała się bardziej dynamiczna i znacznie trudniejsza niż w części pierwszej. Aby ukończyć grę na najwyższym poziomie, trzeba zarezerwować sobie nieco czasu i wytrwale dążyć do wyznaczonego celu. Choć nuda raczej nam nie grozi, autorzy przygotowali kilkadziesiąt minut muzyki, umiejętnie budującej nastrój. Jest doprawdy bardzo dobra, a zapisana została na płycie, więc jeżeli komuś przyjdzie na to ochota, to może sobie ją puścić na odtwarzaczu CD. Pomiędzy poszczegó,nymi misjami pojawiają się statyczne, lecz ciekawe w wyrazie i dobrze wykonane plansze, ukazujące cel i zadania poszczególnych wypraw. Czasem są nieco drastyczne i krwawe, jednak w pełni oddają atmosferę tamtych dni. Jeżeli ktoś nigdy nie miał okazji zagrania w "Polan", stracił sporo, gdyż prawdę powiedziawszy jest to jedna z najlepszych polskich gier, jakie się kiedykolwiek ukazały. Choć pomysł oparto na słynnych światowych pozycjach, to jednak gra ma w sobie wiele elementów dla siebie charakterystycznych i niepowtarzalny urok. Polecam "Polan CD" wszystkim, nie tylko miłośnikom strategii rozgrywającej się w czasie rzeczywistym. Na koniec jeszcze raz należą się gratulacje autorom, których wszystkie pochwały powinny jeszcze bardziej mobilizować do ciężkiej pracy. Może już niebawem otrzymamy kolejnych "Polan", którzy powalą nas świetną grafiką, renderowanymi filmami, możliwościa gry multiplayer i innymi nowoczesnymi fajerwerkami. Czego Wam i sobie ze wszystkich sił życzę.<BR>

<P ALIGN="right">Eldgar &nbsp &nbsp &nbsp &nbsp &nbsp </P>

<HR WIDTH="30%" ALIGN="center"><BR>

DANE TECHNICZNE<BR>
<B>Wydawca:</B> User<BR>
<B>Producent:</B> User<BR>
<B>Data wydania:</B> już jest<BR>
<B>Cena:</B> 89.00<BR>
<B>Dystrybucja:</B> User<BR>
<B>Platforma:</B> PC<BR>
<B>Wymagania Teczniczne:</B> 486DX, VGA, 8MB RAM, 2xCD-ROM, SB/GUS<BR>
<B>Ocena:</B>&nbspGrafika - 60%<BR>
<B>&nbsp &nbsp &nbsp &nbsp &nbsp &nbsp &nbsp</B> Grywalność - 90%<BR>
<B>&nbsp &nbsp &nbsp &nbsp &nbsp &nbsp &nbsp</B> Oryginalność - 40%<BR>
<B>&nbsp &nbsp &nbsp &nbsp &nbsp &nbsp &nbsp</B> Dźwięk - 70%<BR>
<B>Komentarz:</B> Sympatyczna i bardzo dobra gra strategiczna. Kandydatka do nagrody na najlepszą polską produkcję.<BR>
<B>Werdykt:</B>  70%<BR>
</TD>
</TR>
</TABLE>
</CENTER>
</FONT>
</HTML>