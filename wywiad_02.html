<HTML>
<HEAD><TITLE></TITLE>
<meta charset="UTF-8">
<STYLE type="text/css">
<!--
.text     { font-family:verdana; font-size:10px; color:#000000; font-weight:normal }
.main     { font-family:verdana; font-size:11px; color:#000000; font-weight:bold }
TD	  { font-family:verdana; font-size:10px; color:#000000; font-weight:normal; text-align:justify }
A	  { font-family:verdana; font-size:10px; color:#5B3123; font-weight:bold; text-decoration:none }
A:Visited { font-family:verdana; font-size:10px; color:#72402E; font-weight:bold; text-decoration:none }
A:Hover   { font-family:verdana; font-size:10px; color:#FFFFFF; font-weight:bold; text-decoration:none }
-->
</STYLE>
</HEAD>
<BODY BACKGROUND="files/grafika/tlo_light.jpg" BGPROPERTIES="fixed">



<TABLE BORDER="0" WIDTH="71%" CELLPADDING="0" ALIGN="center">
 
 <TR>
  <TD>
   Redakcji Strefy udało się porozmawiać z jednym z członków krakowskiego Reality Pump. Mirosław Dymek postarał się odpowiedzić na większość naszych pytań, które w znacznej większości dotyczyły najnowszej produkcji studia - Polan II.<BR><BR>
   <HR WIDTH="70%" ALIGN="center"><BR>
  </TD>
 </TR>
</TABLE>

<TABLE BORDER="0" WIDTH="80%" CELLPADDING="0" ALIGN="center">
 <TR>
  <TD>

<B>Strefa:</B> Może parę słów tytułem wstępu?<BR><BR>
<B>Mirosław Dymek:</B> Jesteśmy grupą z Krakowa. Naszą macierzysta firmą jest TopWare. Obecnie pracujemy pod własną nazwą: Reality Pump. Powstaliśmy w 1996 roku jako dział firmy TopWare zajmujący się produkcją gier komputerowych. Od 2-3 osób na początku rozrośliśmy się do grupy 30 osobowej współpracującej z zewnętrzymi studiami dźwiękowymi.<BR><BR>

<B>Strefa:</B> Czy macie coś już na swoim koncie?<BR><BR>
<IMG SRC="files/grafika/fotki/mirek.jpg" BORDER="0" ALIGN="right" WEIGHT="200" HEIGHT="165" ALT="Mirosław Dymek - szef zespołu.">
<B>MD:</B> O tak. Jesteśmy obecnie największym polskim producentem mającym na swym koncie najwięcej gier o światowym poziomie. Na początku był doskonale wszystkim znany EARTH2140, następnie jego rozszerzenie Final Conflict. Później przyszedł EARTH 2150 - pierwszy na świecie poważny RTS oparty w całości na trójwymiarowym enginie. Do dzisiaj w USA wszystkie nowe RTS-y porównywane są do tego tytułu. Niestety w Polsce nie był on tak wielkim sukcesem z powodu słabego sprzętu graczy (3 lata temu karta 3D to był rarytas). Za sukcesem EARTH 2150 nastąpił kolejny za sprawą The Moon Project. Ostatnio wydaliśmy 3 nowe gry: World War III, Heli-Heroes i EARTH 2150: Lost Souls. Ten ostatni wykonywany był we współpracy z grupą fanów z Niemiec. Obecnie trwają prace nad grą Polanie II i grą World War II: Panzer Claws - we współpracy z krakowską firmą InImages.<BR><BR>

<B>Strefa:</B> Ilu ludzi, którzy pracowali nad "jedynką" macie w zespole?<BR><BR>
<B>MD:</B> W tej chwili dwóch. Ja, który byłem głównym twórcą i programistą Polan jestem obecnie kierownikiem projektów w Reality Pump i głównym pomysłodawcą Polan II. Drugą osobą jest pan Daniel Duplaga. Przy pierwszej części Polan tworzył renderowaną grafikę, a obecnie jest kierownikiem grafików w naszej grupie.<BR><BR>

<B>Strefa:</B> Kiedy zaczęliście produkcję?<BR><BR>
<B>MD:</B> Produkcja Polan II została rozpoczęta na początku 2001 roku. Projekt ten rozwijał się powoli, gdyż większość ludzi zajęta była przy produkcji innych gier. Obecnie niemal cały zespół pracuje przy Polanach II więc nastąpiło znaczne przyśpieszenie prac.<BR><BR>

<B>Strefa:</B> Jaka będzie fabuła?<BR><BR>
<B>MD:</B> Gra podzielona będzie na trzy kampanie pełne nieliniowo poukładanych misji. Każda kampania opowiada o przygodach młodego księcia Mirka i rozwoju państwa Polan. Podczas gry książe wygnany ze swego królestwa przez podstępnego maga, stoczy walkę o odzyskanie tronu, zdobędzie piękną księżniczkę za żonę, a na końcu pokona smoka.<BR><BR>

<B>Strefa:</B> Ile będzie ras, którymi będzie można grać?<BR><BR>
<IMG SRC="files/grafika/fotki/realityp_alle.jpg" BORDER="0" ALIGN="right" WEIGHT="200" HEIGHT="186" ALT="Zespół Reality Pump w komplecie.">
<B>MD:</B> Do dyspozycji gracza będzie jedna rasa - Polanie. Wiem, że nie brzmi to dobrze, ale wynika z typu gry jaką są Polanie II. Nie jest to klaszyczny RTS. Jest to raczej gra RPG z możliwością budowania wiosek, zdobywania mleka i trenowania nowych postaci. Uwaga gracza przeniesiona jest jednak z ekonomii i strategii na rozwiazywanie zadań i przeżywanie przygód wraz z bohaterami gry. Aby związać gracza z jego postaciami, każda z nich ma własne imię i unikalny charakter. Każda z postaci posiada określone cechy i zdolności, które może rozwijać przez zdobywanie doświadczenia. Ponadto postacie mogą używać broni, tarcz, zbroi, amuletów, czarów i innych przedmiotów, które znajdą podczas gry. Ważną częścią gry będą zagadki i zadania logiczne (np. odnalezienie sekwencji dźwigni do otwarcia bramy) oraz misje wykonywane dla innych mieszkańców świata (np. eskorta, zdobycie przedmiotu itp). Przygody będą toczyły się zarówno na powierzchni - wśród pól lasów i jezior, jak też pod ziemią - w jaskiniach i lochach. Podczas gry bohaterowie odwiedzą potężne zamczyska i labirynty - siedziby magów i smoków. Spotkają całą plejadę bajkowych potworów (olbrzymy, strzygi, gnomy, czarownice, smoki, niedźwiedzie, wilki itp).<BR><BR>

<B>Strefa:</B> Jakie będą surowce? Będzie mleko, jak w pierwszej części?<BR><BR>
<B>MD:</B> Tak. Będzie mleko. I to by było na tyle. Nie chcemy robić zbyt skomplikowanej ekonomii. Zdobywanie mleka będzie się odbywało podobnie jak w części pierwszej. Oprócz tego gracz będzie miał do dyspozycji pastuszków do przejmowania krów wroga, kapłanów mogących zamieniać wojów wroga w krowy i miejsca przemian.<BR><BR>

<B>Strefa:</B> Może parę szczegółów na temat jednostek i budynków?<BR><BR>
<IMG SRC="files/grafika/fotki/rafal_krz.jpg" BORDER="0" ALIGN="right" WEIGHT="150" HEIGHT="98" ALT="Rafał Januszkiewicz i Krzysztof Rybczyński - graficy.">
<B>MD:</B> W grze znajdziemy wszytkie jednostki i budynki z pierwszej cześci oraz sporo nowych. Jednostki pomimo, że te same mają teraz nowe zdolności pozwalające im na wykonywanie nowych zadań. Dla przykładu opiszemy Myśliwego. Postać ta jest najszybszą postacią ludzką w grze. Posiada łuk, który może wymieniać na lepszy, zawsze gdy taki znajdzie. Myśliwy ma zdolność maskowania się i może niewidoczny podkradać się do wroga. Ma także najlepszy wzrok co czyni go idealnym szpiegiem. W razie kłopotów z wrogim wojskiem lub dużym zwierzem może wdrapać się na wieżę lub bramę skąd bezpieczny ostrzeliwuje wroga. Ranny myśliwy może położyć się spać dla zregenerowania zdrowia.<BR><BR>

<B>Strefa:</B> Na jakim engine się oparliście?<BR><BR>
<IMG SRC="files/grafika/fotki/develop_realityp.jpg" BORDER="0" ALIGN="right" WEIGHT="300" HEIGHT="198" ALT="Zespół Reality Pump - już nie w komplecie.">
<B>MD:</B> Polanie II są pierwszą gra opartą na naszym nowym enginie. Wykorzystując nasze doświadczenia z poprzednich gier (EARTH 2150) stworzyliśmy nowy engine graficzny wykorzystujący możliwości najnowszych kart 3D. Wszystkie postacie modelowane są nie na trójkatach, ale na krzywych (tzw patchach) i animowane w oparciu o system kości. Pozwala to na tworzenie naturalnych obiektów, które nie wykazują kanciastości przy zbliżeniach. Podczas teksturowania używamy technologii bump mappingu oraz odbić od powierzchni metalicznych. Dzięki temu płaskie trójkaty z teksturą znane z innych gier, zostały zastąpione powierzchniami o określonym charakterze - drewno jest matowe i chropowate, metal odbija swiatło, trawa i ziemia wygladają jak w rzeczywistości.<BR><BR>

<B>Strefa:</B> Znajomy grafik jest ciekaw na jakim software robicie tą grafikę? Maya?<BR><BR>
<B>MD:</B> Nie. Od początku naszego istnienia pracujemy w oparciu o dwa programy: 3DStudioMax (obecnie 4) i Adobe Photoshop. Posiadamy wiele pluginów do tych programównapisanych przez nas, które znacznie ułatwaiają i przyspieszają naszą pracę.<BR><BR>

<B>Strefa:</B> Z jakiego elementu gry jesteście najbardziej zadowoleni?<BR><BR>
<B>MD:</B> Z humoru, którym przesiąknięta jest gra oraz miłego klimatu. Po uruchomieniu nie ma się ochoty wyłączać gry. Jeżeli tak to działa teraz gdy gra jest w trakcie tworzenia, to zapewne będzie jeszcze lepsza, gdy ją ukończymy.<BR><BR>

<B>Strefa:</B> Czy nie boicie się konkurencji ze strony np. WarCrafta 3?<BR><BR>
<B>MD:</B> Nie. Zupełnie nie. Po pierwsze są to gry zupełnie innego typu. WarCraft 3 będzie poważnym mrocznym RTS'em dla wytrawnych graczy (oczywiście będzie dużym sukcesem i sam w niego zagram). Polanie II to pełna humoru lekka gra, gdzie RTS przeplata się z elementami RPG. Jest to gra rodzinna adresowana zarówno do nastolatków, jak i ich młodszego rodzeństwa oraz rodziców.<BR><BR>

<B>Strefa:</B> Ostatnie pytanie, które z pewnością nasuwa się na język wszystkim graczom. Kiedy premiera?<BR><BR>
<B>MD:</B> W 2002 roku - w IV tym kwartale.<BR><BR>

<B>Strefa:</B> Dziękujemy za wywiad i życzymy w przyszłości wielu sukcesów zarówno w pracy, jak i w życiu osobistym.<BR><BR>

  </TD>
 </TR>

</TABLE>
</HTML>