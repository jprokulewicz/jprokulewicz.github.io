<HTML>
<HEAD><TITLE></TITLE>
<meta charset="UTF-8">
<STYLE type="text/css">
<!--
.text     { font-family:verdana; font-size:10px; color:#000000; font-weight:normal }
.main     { font-family:verdana; font-size:11px; color:#000000; font-weight:bold }
TD	  { font-family:verdana; font-size:10px; color:#000000; font-weight:normal; text-align:justify }
A	  { font-family:verdana; font-size:10px; color:#5B3123; font-weight:bold; text-decoration:none }
A:Visited { font-family:verdana; font-size:10px; color:#72402E; font-weight:bold; text-decoration:none }
A:Hover   { font-family:verdana; font-size:10px; color:#FFFFFF; font-weight:bold; text-decoration:none }
-->
</STYLE>
</HEAD>
<BODY BACKGROUND="files/grafika/tlo_light.jpg" BGPROPERTIES="fixed">



<TABLE BORDER="0" WIDTH="71%" CELLPADDING="0" ALIGN="center">
 
 <TR>
  <TD>
   Wywiad ten pochodzi z czasopisma <A HREF="http://www.sgk.com.pl" TARGET="_top">Świat Gier Komputerowych</A>, numer 04/2002. Dzięki uprzejmości Redakcji tego pisma możecie go przeczytać także tutaj.<BR><BR>
   <HR WIDTH="70%" ALIGN="center"><BR>
  </TD>
 </TR>
</TABLE>

<TABLE BORDER="0" WIDTH="80%" CELLPADDING="0" ALIGN="center">
 <TR>
  <TD>

<IMG SRC="files/grafika/fotki/pf.jpg" BORDER="0" ALIGN="right" WEIGHT="80" HEIGHT="100" ALT="Paweł Furman we własnej osobie.">
<B>ŚGK:</B> Polanie II to sequel znanej strategii czasu rzeczywistego. Czy gra ta będzie kontynuować fabułę swojej słynnej poprzedniczki?<BR><BR>
<B>Paweł Furman:</B> Akcja Polan II zaczyna się pięć lat po wydarzeniach z pierwszej części gry. Książe Mirko w wyniku podstępu traci tron i tylko dzięki wiernemu słudze, kapłanowi Dobromirowi, udaje mu się powrócić i podjąć walkę z uzurpatorem.<BR><BR>

<B>ŚGK:</B> Jak długo pracujecie nad Polanami II i ile osób zaangażowanych jest w produkcję?<BR><BR>
<B>PF:</B> Mija właśnie rok, od kiedy rozpoczęliśmy pracę nad tym projektem, pracuje nad nim ponad 30 osób.<BR><BR>

<B>ŚGK:</B> Gra korzystać będzie z silnika Earth 3 - jakie są zalety tego engine'u?<BR><BR>
<B>PF:</B> Przede wszystkim będzie on wykorzystywał potężną moc najnowszych kart graficznych. Pojedyncze sceny nierzadko przekraczają granicę 100 000 trójkątów, pokrytych kilkudziesięcioma megabajtami tekstur. Wszystkie postaci animowane są w oparciu o system szkieletowy pozwalający na pełne i realistyczne oddanie ruchów ludzkich.<BR><BR>

<B>ŚGK:</B> Ile plemion weźmie udział w rozgrywce? Czy ściśle trzymacie się realiów historycznych, czy też może traktujecie historię z przymrużeniem oka?<BR><BR>
<B>PF:</B> Odeszliśmy od przyjętego dla erteesów podziału na kilka ras. W Polanach II można grać ludźmi, stworzyliśmy jednak wielu bohaterów niezależnych, poczynając od wilków i niedźwiedzi, a na olbrzymach i strzygach kończąc - w trakcie rozgrywki będzie ich można przyłączyć do drużyny. Polanie nie są grą historyczną, umowne miejsce akcji to tereny zamieszkiwane przez Słowian, jednak trudno byłoby określić, gdzie dokładnie leży gród księcia Mirko.<BR><BR>

<B>ŚGK:</B> Polanie II to ertees, ale czy znajdziemy w tej grze elementy rodem z innych gatunków, na przykład RPG lub strategii turowych?<BR><BR>
<B>PF:</B> Gra jest połączeniem klasycznego erteesa z rolplejem. Bohaterowie mają własne imiona, podczas gry zdobywają doświadczenie oraz znajdują i używają różnych części ekwipunku. By zaliczyć niektóre misje, należy wykonać zadania zlecone nam przez bohaterów niezależnych. Inne misje polegają na rozbudowie grodu i walce z wrogiem. Jeśli chodzi o walkę na tury, to istniejepodobna do tego opcja: możemy zatrzymać grę i wydać naszym jednostkom rozkazy, po czym zwalniamy pauzę i oglądamy efekty swoich poczynań.<BR><BR>

<B>ŚGK:</B> Pogańksie plemiona na terenach Polski wyznawały religię politeistyczną. Jak się w związku z powyższym wydaje, bogowie powinni wspomagać działania gracza?<BR><BR>
<B>PF:</B> Bohaterowie wiele razy natkną się na świątynie i święte miejsca, gdzie będą mogli wyleczyć swe rany. Ponadto członkami drużyny księcia będąmogli zostać kapłani i kapłanki wspomagające magią.<BR><BR>

<B>ŚGK:</B> Gra, o ile wiem, zawierać będzie tryb wieloosobowy. Jakie opcje będą w nim zawarte?<BR><BR>
<B>PF:</B> Właśnie jesteśmy w trakcie testowania różnych pomysłów. Dostępny będzie oczywiście klasyczny tryb: "zrównaj z ziemią", a dosłownie przed chwilą ustawiałem mapę dla trybu bitewnego, zbliżonego formułą do tego, jaki znany jest z figurkowych gier bitewnych.<BR><BR>

<B>ŚGK:</B> Czy masz wśród postaci występujących w grze swoich ulubionych bohaterów?<BR><BR>
<B>PF:</B> Wszystkim podoba się pastuszek, jest bardzo zabawną postacią, ale ja osobiście lubię smoka fajtłapę.<BR><BR>

<B>ŚGK:</B> Kiedy możemy się spodziewać premiery drugiej części Polan?<BR><BR>
<B>PF:</B> W czwartym kwartale tego roku.<BR><BR>

  </TD>
 </TR>

</TABLE>
</HTML>